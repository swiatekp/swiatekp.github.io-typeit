{
    "0" : [
        "Wpłynąłem na suchego przestwór oceanu,",
        "Wóz nuża się w zieloność i jak łódka brodzi,",
        "Śród fali łąk szumiących, śród kwiatów powodzi,",
        "Omijam koralowe ostrowy burzanu.",
        "Już zmrok zapada, nigdzie drogi ni kurhanu;",
        "Patrzę w niebo, gwiazd szukam, przewodniczek łodzi;",
        "Tam z dala błyszczy obłok - tam jutrzenka wschodzi;",
        "To błyszczy Dniestr, to weszła lampa Akermanu.",
        "Stójmy! - jak cicho! - słyszę ciągnące żurawie,",
        "Których by nie dościgły źrenice sokoła;",
        "Słyszę, kędy się motyl kołysa na trawie",
        "Kędy wąż śliską piersią dotyka się zioła",
        "W takiej ciszy - tak ucho natężam ciekawie,",
        "Że słyszałbym głos z Litwy. - Jedźmy, nikt nie woła."
    ],
    "1" : [
        "Noc padła na las, las w mroku spał,",
        "Ktoś nocą lasem na koniu gnał.",
        "Tętniło echo wśród olch i brzóz,",
        "Gdy ojciec syna do domu wiózł.",
        "Cóż tobie, synku, że w las patrzysz tak?",
        "Tam ojcze, on, król olch, daje znak,",
        "Ma płaszcz, koronę i biały tren.",
        "- To mgła, mój synku, albo sen.",
        "Pójdź chłopcze w las, w ten głuchy las!",
        "Wesoło będzie płynąć czas.",
        "Przedziwne czary roztoczę w krąg,",
        "Złotolitą chustkę dam ci do rąk",
        "- Czy słyszysz, mój ojcze, ten głos w gęstwinie drzew?",
        "To król mnie wabi, to jego śpiew.",
        "To wiatr, mój synku, to wiatru głos,",
        "Szeleści olcha i szumi wrzos."
    ],
    "2": [
        "Całą bezkształtną masę kruszców drogocennych,",
        "Które zaległy piersi mej głąb nieodgadłą,",
        "Jak wulkan z swych otchłani wyrzucam bezdennych.",
        "I ciskam ją na twarde, stalowe kowadło.",
        "Grzmotem młota w nią walę w radosnej otusze,",
        "Bo wykonać mi trzeba dzieło wielkie, pilne,",
        "Bo z tych kruszców dla siebie serce wykuć muszę,",
        "Serce hartowne, mężne, serce dumne, silne.",
        "Lecz gdy ulegniesz, serce, pod młota żelazem,",
        "Gdy pękniesz, przeciw ciosom stali nieodporne:",
        "W pył cię rozbiją pięści mej gromy potworne!",
        "Bo lepiej giń, zmiażdżone cyklopowym razem,",
        "Niżbyś żyć miało własną słabością przeklęte."
    ],
    "3": [
        "Smutno mi, Boże! Dla mnie na zachodzie",
        "Rozlałeś tęczę blasków promienistą;",
        "Przede mną gasisz w lazurowej wodzie",
        "Gwiazdę ognistą...",
        "Choć mi tak niebo Ty złocisz i morze",
        "Smutno mi, Boże!",
        "Dzisiaj na wielkiem morzu obłąkany,",
        "Sto mil od brzegu i sto mil przed brzegiem,",
        "Widziałem lotne w powietrzu bociany",
        "Długim szeregiem.",
        "Żem je znał kiedyś na polskim ugorze,",
        "Smutno mi, Boże!",
        "Na tęczę blasków, którą tak ogromnie",
        "Anieli twoi w niebie rozpostarli,",
        "Nowi gdzieś ludzie w sto lat będą po mnie",
        "Patrzący - marli.",
        "Nim się przed moją nicością ukorzę,",
        "Smutno mi, Boże!"
    ],
    "4": [
        "Drży ze strachu czerń kozacza,",
        "Dęba stają osełedce -",
        "Kniaź Jarema się nawraca,",
        "Prawosławnej wiary nie chce.",
        "Złe przeczucie piersi dusi;",
        "Chłopom - popy i ikony,",
        "A On - Pan udzielny Rusi",
        "Księstwo zbliża do Korony.",
        "Lat dwadzieścia duch w nim drzemał,",
        "Aż go Rzymski krzyż oświecił.",
        "Kniaź Jarema, Kniaź Jarema",
        "Straszny będzie dla swych dzieci."
    ],
    "5": [
        "Jęczą głośno ruskie pany:",
        "- Zajrzyj w duszę swą, Władyko!",
        "Wszak oddajesz wszystko za nic!",
        "I nas gubisz polityką!",
        "Oczywista próśb daremność –",
        "Kniaź noc całą leżał krzyżem:",
        "- Kto mnie kocha - pójdzie ze mną,",
        "Lub na palik go naniżę!",
        "Lat dwadzieścia duch w nim drzemał",
        "Aż go rzymski Krzyż oświecił:",
        "Kniaź Jarema, Kniaź Jarema",
        "Bogu krwawą Ruś poleci!"
    ],
    "6": [
        "- Nie dostaniesz się w pokorze",
        "Na królewskie przedpokoje,",
        "Stanie w ogniu Zaporoże,",
        "Pójdzie w dym dziedzictwo twoje!",
        "- Przed dziedzictwem chcę ojczyzny,",
        "Przed ojczyzną chcę zbawienia.",
        "Niech za chrystusowe blizny",
        "Idą w ogień pokolenia!",
        "Lat dwadzieścia duch w nim drzemał",
        "Aż go rzymski Krzyż oświecił:",
        "Kniaź Jarema, Kniaź Jarema",
        "Dusz żarłoczny żar roznieci."
    ],
    "7": [
        "- Krew dla ciebie, nie zaszczyty!",
        "Wzgarda dla ruskiego księcia!",
        "My dla Rzeczypospolitej",
        "Jak paznokcie do przycięcia!",
        "- Zechce przyciąć, to się sparzy,",
        "Bo ja krzyżem się zasłonię;",
        "Doczekają koroniarze",
        "Wiśniowieckich na swym tronie!",
        "Ku serc pokrzepieniu temat -",
        "Leży w krypcie szkłem przykryty",
        "Kniaź Jarema, Kniaź Jarema",
        "Ojciec dzieci na pal wbitych!",
        "Kniaź Jarema, Kniaź Jarema",
        "Neofita, bo polityk."
    ],
    "8": [
        "Do nieba leci Mały Rycerz",
        "Wybuchem rozerwany w strzępy,",
        "W Rzeczypospolitej granice",
        "Tureckie kładą się zastępy.",
        "Pęka imperium pełne swobód,",
        "Rozerwą je sąsiedzi rychło -",
        "Jak Basi rzekł, tak powie Bogu",
        "Pan Michał swoje credo: Nic to!",
        "Nie znał mądrości swej żołnierzyk",
        "Zajęty Baśką i szabelką:",
        "Nie wątpić, w sens ofiary wierzyć",
        "Jest rzeczą łatwą - bywa wielką.",
        "Lecz potem, wbrew serc pokrzepieniu",
        "Łzę cenić tylko na policzku",
        "I na niebieskim, na sklepieniu",
        "Wypisać krwią dewizę - Nic to!"
    ],
    "9": [
        "Nam strzelać nie kazano. - Wstąpiłem na działo",
        "I spójrzałem na pole; dwieście armat grzmiało.",
        "Artyleryi ruskiej ciągną się szeregi,",
        "Prosto, długo, daleko, jako morza brzegi;",
        "I widziałem ich wodza: przybiegł, mieczem skinął",
        "I jak ptak jedno skrzydło wojska swego zwinął;",
        "Wylewa się spod skrzydła ściśniona piechota",
        "Długą czarną kolumną, jako lawa błota,",
        "Nasypana iskrami bagnetów. Jak sępy",
        "Czarne chorągwie na śmierć prowadzą zastępy."
    ]

}