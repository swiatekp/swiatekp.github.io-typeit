{
    "0" : [
        "Wpłynąłem na suchego przestwór oceanu,",
        "Wóz nuża się w zieloność i jak łódka brodzi,",
        "Śród fali łąk szumiących, śród kwiatów powodzi,",
        "Omijam koralowe ostrowy burzanu.",
        "Już zmrok zapada, nigdzie drogi ni kurhanu;",
        "Patrzę w niebo, gwiazd szukam, przewodniczek łodzi;",
        "Tam z dala błyszczy obłok - tam jutrzenka wschodzi;",
        "To błyszczy Dniestr, to weszła lampa Akermanu.",
        "Stójmy! - jak cicho! - słyszę ciągnące żurawie,",
        "Których by nie dościgły źrenice sokoła;",
        "Słyszę, kędy się motyl kołysa na trawie",
        "Kędy wąż śliską piersią dotyka się zioła",
        "W takiej ciszy - tak ucho natężam ciekawie,",
        "Że słyszałbym głos z Litwy. - Jedźmy, nikt nie woła."
    ],
    "1" : [
        "Noc padła na las, las w mroku spał,",
        "Ktoś nocą lasem na koniu gnał.",
        "Tętniło echo wśród olch i brzóz,",
        "Gdy ojciec syna do domu wiózł.",
        "Cóż tobie, synku, że w las patrzysz tak?",
        "Tam ojcze, on, król olch, daje znak,",
        "Ma płaszcz, koronę i biały tren.",
        "- To mgła, mój synku, albo sen.",
        "Pójdź chłopcze w las, w ten głuchy las!",
        "Wesoło będzie płynąć czas.",
        "Przedziwne czary roztoczę w krąg,",
        "Złotolitą chustkę dam ci do rąk",
        "- Czy słyszysz, mój ojcze, ten głos w gęstwinie drzew?",
        "To król mnie wabi, to jego śpiew.",
        "To wiatr, mój synku, to wiatru głos,",
        "Szeleści olcha i szumi wrzos."
    ],
    "2": [
        "Nam strzelać nie kazano. - Wstąpiłem na działo",
        "I spójrzałem na pole; dwieście armat grzmiało.",
        "Artyleryi ruskiej ciągną się szeregi,",
        "Prosto, długo, daleko, jako morza brzegi;",
        "I widziałem ich wodza: przybiegł, mieczem skinął",
        "I jak ptak jedno skrzydło wojska swego zwinął;",
        "Wylewa się spod skrzydła ściśniona piechota",
        "Długą czarną kolumną, jako lawa błota,",
        "Nasypana iskrami bagnetów. Jak sępy",
        "Czarne chorągwie na śmierć prowadzą zastępy."
    ],
    "3": [
        "Na płot, co własnym swoim płoctwem przerażony,",
        "Wyziorne szczerzy dziury w sen o niedopłocie,",
        "Kot, kocurzak miauczurny, wlazł w psocie-łakocie", 
        "I podwójnym niekotem ściga cień zielony.",
        "A ty płotem, kociugo, chwiej,",
        "A ty kotem, płociugo, hej!",
        "Bezślepia, których nie ma, mrużąc w nieistowia",
        "Wikłające się w plątwie śpiewnego mruczywa,",
        "Dziewczynę-rozbiodrzynę pod pierzynę wzywa",
        "Na bezdosyt całunków i mękę ustowia.",
        "A ty płotem, kociugo, chwiej,",
        "A ty kotem, płociugo, hej!"
    ],
    "4": [
        "Rozmiłowana, roztęskniona,",
        "Schodzi powoli od miesiąca:",
        "Zamykać Tatry w swe ramiona.",
        "Po halach srebrne krople strąca,", 
        "Srebrzy potoków seledyny,",
        "Ciche pacierze szeptająca.",
        "Upłazy tuli w całun siny,",
        "Szkliwy, jak przędze te pajęcze;",
        "Blask żenie srebrny na gęstwiny.",
        "Blask żenie srebrny na przełęcze,",
        "Na wirchy, kopy, na grzebienie,",
        "Na przepaściste ścian poręcze",
        "Blask naokoło srebrny żenie,",
        "Z nim wyczerpanie i omdlenie.."
    ]
}